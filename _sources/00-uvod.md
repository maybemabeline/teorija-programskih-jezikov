---
jupytext:
  cell_metadata_filter: '-all'
  formats: 'md:myst'
  text_representation:
    extension: .md
    format_name: myst
    format_version: '0.8'
    jupytext_version: 1.5.0
kernelspec:
  display_name: Python 3
  language: python
  name: python3
---

# Teorija programskih jezikov

Razen zelo specifičnih programskih jezikov je praktično vsak sodobni jezik Turingovo poln, kar pomeni, da lahko v njem izrazimo vse izračunljive funkcije. Seveda pa to ne pomeni, da so zaradi tega vsi programski jeziki enakovredni. V enih se da programe pisati na precej krajši in elegantnejši način, drugi zagotavljajo dodatno varnost pri izvajanju, tretji proizvedejo učinkovitejšo strojno kodo, … Večini jezikov, ki dobro obnesejo na vseh naštetih področjih, so skupni dobro zastavljeni matematični temelji. Navsezadnje je matematika najuniverzalnejši in najelegantnejši jezik.

Tako bomo pri tem predmetu najprej pogledali, kako z matematičnimi orodji definiramo programski jezik in analiziramo njegove lastnosti, nato pa še, kako lahko matematika nudi navdih za razvoj programskih jezikov in obratno.
